d

IOANNIS SARESBERIENSIS [ΜΒ. vtt

in tanta uarietate uerborum, et tandem uincietur sensu suo
et capietur in uerbo oris sui, si substantiam eorum quae
dicuntur attigeris firmiterque tenueris. Ea tamen, de
quibus maxime disceptatur, inutiliora et aliis uiliora sunt,
cum patuerint. Si progrederis, si pudet et piget in nugis
diutius occupari, ad diuerticula propositae quaestionis re-

labitur et quasi ad sinum matris recurrens more Antei ab

eo, in quo genitus et nutritus est, uires reparare contendit.
Sic circuit, tot facit amfractus ut ad usitata recurrat, ac si
laberintum oporteat circuiri.

Serpente ciconia pullos
nutrit et inuenta per deuia rura lacerta3
illi eadem sumptis quaerunt animalia pennis.
Vultur, iumento et canibus crucibusque relictis,
ad fetus properat partemque cadaueris adfert,
hic est ergo cibus magni quoque uulturis et se
pascentis, propria cum iam facit arbore nidos.
Sed leporem aut capream famulae Iouis et generosae
in saltu uenantur aues, tunc praeda cubili
ponitur: inde autem, cum se matura leuabit
progenies, stimulante fame festinat ad illam
quam primam rupto praedam gustauerat ouo.

655 a Si ergo eos a uerbis suis suspenderis, fere in omni facultate

inopiae eorum poteris misereri. Sunt enim qui praestare

5

10

15

20

uideantur in singulis; sunt qui partes philosophiae uendi· ²5

cent uniuersas, nec minus tamen sunt in singulis philoso-
phiae copia destituti. Sunt qui ab una perfectionem
sperent3 sunt qui uniuersis inuigilent, inopes singularum.
Non facile tamen dixerim quos magis credam esse erroneos,

cum nec ab una perfectio constet et nemo fideliter queat 30

omnibus inseruire. Qui tamen ab una petit omnes, ineptior

9 anfractus A 12 lacerto C 14 Wltur AM 25, 26
uendicent om. A

7 Antei. Fabulam Antaei narrat Lucanus Phara. iv. 593 seqq. 10
laberintum: i. e. labyrinthum· v. Verg. Aen. v. 588 seq qq Ov. Met. viii.
159 seqq, cf. Macrob. Sat. vii. 5 ς’ 2 loquendi labyrinthis. 11

serpente eta: Iuv. Sat. xiv. 74-85. 30 nemo fideliter eta· ef.
Matt. vi. 24; Luc. xvi. 13.

124

