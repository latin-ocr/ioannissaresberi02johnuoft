mr. ιχ] PoLICRArlcvs 1 6⁵7 b

arguit, quem tamen ut litteratissimum fuisse doceat, ait
post cetera quibus singulari praeconio commendatur:
Denique et ipse Tullius huic tale testimonium perhibet ut
in libris Achademicis dicat eam quae ibi uersatur disputa-
5 tionem se habuisse cum M. Varrone, homine (inquit) omnium
facile acutissimo et sine dubitatione doctissimo. Non ait
⁸ eloquentissimo ² uel ‘ facundissimo: quoniam reuera in hac c
facultate multum impar est, sed ‘ omnium facile acutissimo
et indubitanter doctissimo.’ In primo autem libro, cum
10 eiusdem Varronis litteratoria opera praedicaret: Nos, inquit,
in nostra urbe peregrinantes errantesque tamquam ho·
spites tui libri quasi domum reduxerunt ut possemus
aliquando qui et ubi essemus agnoscere. Tu etatem patriae,
tu descriptiones temporum, tu sacrorum iura, tu sacerdo·
15 tum, tu domesticam, tu publicam disciplinam, tu sedium
regionum locorum, ‘tu omnium diuinarum humanarumque
rerum nomina genera officia et causas aperuisti. Iste igitur d
uir tam insignis excellentisque peritiae, qui tam multa legit
ut ei aliquid scribere uacasse miremur, tam multa scripsit
20 quam multa uix quemquam legere potuisse credamus3 iste,
inquam, uir tantus ingenio tantusque doctrina, si rerum
uelut diuinarum, de quibus scribit, oppugnator esset atque
destructor easque non ad religionem sed ad superstitionem
diceret pertinere, nescio utrum tam multa in eis ridenda
²⁵ contempnenda et detestanda conscriberet. Cum ergo 'uiri
acutissimi et sine ulla dubitatione, Cicerone teste, doctissimi
superstitio scriptis propriis eam conuincentibus arguatur
constetque superstitionem falsitatis uitio uirtuti, quae in
sola ueritate consistit, esse oppositam et sapientiam sine
30 uirtute esse non posse, quis ex sola lectione, nisi adsit gratia
illustratrix creatrix uiuificatrixque uirtutum, credat posse
fieri hominem sapientem?

5, 6 facile omnium A¹ 30 assit AM

3 Denique etc. usque ad conscriberet (657 D)t Aug. de G'. D. vi. 2.
9 indubitanter: sine ulla dubitatione Aug. 25 Cum erqo uiri etc. :
cf. Aug. de C. D. vi. 6. init.

vm n Β 1²9

