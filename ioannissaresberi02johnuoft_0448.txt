APPENDIX II

Non est hic quisquam triplici securus ab hoste,
Qui fallit, blandis undique bella mouens.
Mundus diuiciis, uiciis caro, spiritus istis
Immundus pugnat, omnibus usus eis.
His uia plena malis, his turbamur peregrini,
Exilium nos his hostibus usque premit.
Hec quia delectant, his irretitus amando,
Hic grauis ad patriam tardius ire uolet.
Exilium nobis est mundus, patria celum3
Hic iter est, ibi nos mansio certa manet.
Hoc post exilium patria uel carcere dignum
Scimus pro meritis quemlibet esse suis.
Exclusos patria carcer concludet auerni,
Luctus ubi prepes, iugis et horror erit.
Post mundi cursum, cum celi celsa patebunt,
Gaudia percipiens summa beatus erit.
Premia diuersis meritis diuersa dabuntur,
Mors eterna malis, uita beata bonis.

Dum licet, ergo sibi studeat sibi quisque mereri,

Ne, cum non liceat, postea sero uelit.

Sero uolet fecisse bonum cum meta merendi
Nullius imperio mors reprimenda uenit.

Ex se nemo tamen reputet bona quelibet esse3
Ascribat meritis premia nemo suis.

Velle bonum nemo poterit, nisi gratia donet3
Inchoat et peragit gratia sola bonum.

Gratia uelle mouet, motum iuuat unde meretur3

Hec< reddit meritis premia grata suis.

Gratia dat merita, gratia dat premia sola;
Preueniens illa donat et ista. sequens.

Hec nisi preueniat, nisi si comitetur et illa,
Nil labor aut meritum, nil ualet arbitrium3

Erigit arbitrium, multum regit atque laborem
Dirigit, et claudit omnia fine bon0;

Hac sine nulla ualent, hec assit omnia prosunt,
Solaque si desit cetera queque nocent.

Dum peregrinamur, dum mundus abit fugitiuus,
Hec nobis assit, hec bona nostra regat.

Confidat nemo de rerum prosperitate3
Prospera pretereunt mobilitate leui,

Diuicie fugiunt, nec permanet ulla potestas,—
Qui modo summa tenet, ultima terra tegit.

61. l. meritum
436

30

40

50

70

